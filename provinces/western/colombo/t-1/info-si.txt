මෙම විහාරස්ථානය බස්නාහිර පළාතේ කොළඹ දිස්ත්‍රික්කයේ මහරගම ප්‍රදේශයේ සිට කිලෝ මීටර් භාගයක් පමණ දුරින් මහමේගාරාම පාරේ පිහිටා ඇත. 1953 ආරම්භ කරන ලද මෙම විහාරස්ථානයේ ආරම්භක විහාරාධිපති ලෙස පූජ්‍ය එම නායක හිමිපාණන්ගේ අපවත්වීමෙන් පසු 1992 සිට මේ දක්වා විහාරාධිපති ලෙස පූජ්‍ය අංකුඹුරේ අමරවංශ නාහිමි කටයුතු කරයි. මෙහි 1953 ආරම්භ කරන ලදම දහම් පාසැල ප්‍රදේශයේ බෞද්ධ දරුවන්ගේ දහම් අධ්‍යාපනය සඳහා කැපවී සිටිි. ශ්‍රී සුගනපාල දහම් පාසල නමින් හැඳින්වෙන මෙම බෞද්ධ ආයතනයේ දැනට දරුවන් හාරසීයක් පමණ ඉගෙනුම ලබයි. සෑම පොහෝ දිනකම පවත්වන විශේෂ බෞද්ධ වැඩසටහන් අතර ධර්ම දේශනා, බෝධි පූජා, පහන් පූජා, ඇතුළු පිංකම් රාශියක් සිදුකරයි. මෙම බෞද්ධ සිද්ධස්ථානය ප්‍රදේශවාසී සියලු බෞද්ධ ජනතාවගේ ජනාදරයට පත්වී ඇත. 